เซนไทม์แอปพลิเคชันจัดการเวลาแบบมินิมอลลิสต์
ZenTime Minimalist Time management Application
ในยุคปัจจุบัน การจัดการเวลาเป็นทักษะที่สำคัญอย่างยิ่ง เนื่องจากผู้คนมีภารกิจและงานต่าง ๆ ที่ต้องจัดการในชีวิตประจำวันมากมาย แอปพลิเคชันจัดการเวลาหลายตัวที่มีอยู่ในปัจจุบันอาจมีฟีเจอร์ที่ซับซ้อนเกินไปหรือมีการออกแบบที่ไม่ตรงกับความต้องการของผู้ใช้ที่ต้องการความเรียบง่าย ส่งผลให้ผู้ใช้รู้สึกว่าการใช้งานแอปเหล่านั้นเพิ่มภาระให้กับชีวิตแทนที่จะช่วยลดความยุ่งยาก
แนวคิดแอปพลิเคชันจัดการเวลาแบบมินิมอลลิสต์จึงเกิดขึ้นเพื่อแก้ปัญหานี้ แอปพลิเคชัน ZenTime ถูกออกแบบมาเพื่อให้ผู้ใช้สามารถจัดการเวลาได้อย่างมีประสิทธิภาพ โดยเน้นการใช้งานที่ง่าย ไม่ซับซ้อน และมีเพียงฟีเจอร์ที่จำเป็นเท่านั้น เพื่อให้ผู้ใช้สามารถโฟกัสกับงานที่ต้องทำได้อย่างแท้จริง ทั้งนี้ยังเน้นการทำงานแบบออฟไลน์เพื่อความเป็นส่วนตัวและลดสิ่งรบกวนจากระบบเชื่อมต่อภายนอก
จากการดำเนินโครงงานพบว่า การออกแบบตามแนวคิดมินิมอลส่งผลให้ผู้ใช้สามารถเรียนรู้ระบบได้รวดเร็วขึ้น และมีความพึงพอใจต่อการใช้งานมากกว่ารูปแบบที่มีฟีเจอร์มากเกินความจำเป็น การใช้โครงสร้างสีตามหลักการ 60–30–10 ช่วยสร้างความสมดุลและเน้นจุดสำคัญในหน้าจอได้อย่างมีประสิทธิภาพ ส่วนการเลือกใช้ React Native แทน Flutter ทำให้สามารถควบคุมหน้าตาและฟังก์ชันได้ตรงตามเป้าหมายมากขึ้น ขณะเดียวกัน การออกแบบโดยอิงจากพฤติกรรมผู้ใช้จริงผ่าน Persona ทำให้สามารถตอบโจทย์ปัญหาการใช้งานในชีวิตประจำวันได้อย่างตรงจุด นำไปสู่แอปที่ไม่เพียงใช้งานง่าย แต่ยังสร้างประสบการณ์ที่ช่วยให้ผู้ใช้สามารถจัดการเวลาได้อย่างมีคุณภาพในชีวิตจริง
